# Futurum

## Introduktion

<sub>Futurum Digital arbetar tillsammans med verksamhetsledare och affärsutvecklare för att digitalisera verksamheter och skapa nya möjligheter för produktutveckling. I takt med en ökad kundkrets har det vuxit fram ett allt större behov för en bättre administration och samverkan kring ärendehantering gentemot klienter.</sub>

## Bakgrund och problembeskrivning

<sub>Bakgrunden till idén om en samlad administrationspanel för klient-ärenden har varit ett ökat behov av en bättre översikt och hantering av ärenden för de ansvariga hos Futurum Digital och deras kundklientel. Målet med projektet är att ta fram en administrationshantering för ärenden och kommunikation med klienter via mail, och det är vår uppgift att skapa en användarvänlig administrationsapplikation i syfte att skapa en god kommunikations- och hanteringskanal till nuvarande eller nya klienter. Applikationen ska spegla inboxen för mail-supporten och skapa ärenden i administrationspanelen baserat på innehållet av mailen. Vid ett nytt mail/ärende så ska avsändaren stämmas av mot en lista av registrerade kunder, och även tillhandahålla en hantering för oregistrerade avsändare eller hantering av oväntade fel.</sub>

## Förväntade slutanvändare

<sub>De förväntade användarna av systemet är Futurum Digitals egna personal som hanterar ärenden gentemot klienter. Den typiska användaren av systemet är en ansvarig för klient-ärenden som vill hålla koll på nyinkomna ärenden, få en översikt av nuvarande ärenden samt på ett enkelt sätt kunna markera slutförda uppdrag. </sub>

## Liknande system

<sub>Eftersom lösningen är unik för Futurum Digital, så finns nog inget liknande system som korresponderar exakt med vår lösning. Generellt sätt kan man likna systemet med de olika "Support Ticket"-administrationssystem som finns tillgängliga, och några ledande tjänster som erbjuder ett sådant system är:</sub>

* <sub>[Zendesk](https://www.zendesk.com/)</sub>
* <sub>[ManageEngine](https://www.manageengine.com/)</sub>
* <sub>[TeamSupport](https://www.teamsupport.com/)</sub>

<sub>Styrkan hos de konkurrerande systemen är troligtvis en större erfarenhet av utveckling liksom en större support- och användarbas. Eftersom vår lösning ska vara specifikt anpassad för Futurum Digital och deras ärendehantering, så ligger styrkan i vårt skräddarsydda program att det fyller de specifika behov som Futurum Digital har. Dessutom kan ett så brett utbud av administrationshantering som till exempel Zendesk erbjuder framstå som rörigt i jämförelse med de behov som Futurum Digital faktiskt efterfrågar.</sub>

## Baskrav

<sub>1.</sub> <sub> Föredragna tekniker: Node.js, ReactJS, Websockets, MongoDB</sub><br>
<sub>2.</sub> <sub> Systemet ska presentera en grafiskt tilltalande administrationspanel för hantering av supportärenden</sub><br>
<sub>3.</sub> <sub> Systemet ska skapa ärenden av inkomna mail från registrerade avsändare</sub><br>
<sub>4.</sub> <sub> Användare ska kunna hantera, svara och ändra status på ärenden</sub><br>
<sub>5.</sub> <sub> Systemet ska skicka vidare ärenden till en extern mailserver vid oväntade fel eller oregistrerade avsändare</sub>

<br><sub>_Godkänd av kund 28/3._</sub>